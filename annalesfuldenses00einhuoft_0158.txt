ANNALES FULDENSES AN TIQUISSIMI.

Annales Fuldenses antiquos marginibus tabularum pascha-
lium adscriptos olim G. H. Perta in codice Vindobonensi nr. 460
(tunc hist. prof. 612) invenit et, quantum eorum in membranis
humore valde afflictis leyere potuit, in M G. SS. I, p. 95 pri-
mum edidit. Deinde, cum eidem annales et ea? codice Casselano
olim Fuldensi saec. IX. in SS. II, p. 237 typis mandati et
in Monacensi, olim Ratisbonensi S. Emmerammi nr. 14641 item
saec. IX. inventi essent, idem vir doctissimus novam editionem in
SS. III, p. 116 e tribus illis codicibus ita instituit, ut primo
loco Casselani, quem antiquissimum esse censebat, secundo Vindo-
bonensis, ad quem perquirendum etiam exempli ante centum
viginti- annos a Gentilottio scripti lectionibus usus est, tertio
Monacensis plenum textum poneret.

Sed post illum Th. Sickel1 Vindobonensem archetypam
esse arqumentis tam dilucidis demonstravit, ut nemini iam res
in dubio relinquatur. Nam cum cyclorum decennovennalium,
qui annos 741-854, complectuntur 2, tres tantum priores manu
prima, quartus et quintus altera, sextus tertia quadam exarati
sunt, tum annales ipsos usque ad a. 780. aut 790. eadem manus
prima scripsit, quam exinde aliae complures excipiunt. Amaret
iyitur tabulas trium cyclorum intra annos primi cycli institutas
et annales a primo librario usque in tertium cyclum productos
esse, ita ut hi omnibus ceteris in Germania scriptis vetustate
antecellant. Praeterea tabularum ratio nequaquam omnino eadem
est, siquidem prima et secunda payinae octo versus cyclorum
cum inscriptionibus rubris exhibent, tertia quintum versum,
i. e. cyclum lunarum omittit, quarta et quinta titulis rubris et
lineis carent et, quo latior maryo adnotationibus historicis
vacet, cyclorum ‘’versibus artiorem locum concedunt, sexta nihil
nisi annorum incarnationis numeros et dies paschales continet.

1) ‘Forschunqen z, Deutschen Gesch.’ I V. p. 454—461. 2) Totus codex
est quattuor soliorum, quorum fol. 1¹ annos 741—759, f. 2 a. 760—778,
f. 2¹ a. 779—797, f. 3 a. 798-816, f. 3¹ a. 817—835‚ f. 4 a. 836—854.
continet, prima et ultima payinae (f. 1 et 4¹) vacuae sunt.

 

 

